\chapter{Úvod}
\label{sec:Introduction}

Teoretická informatika poskytuje způsob jak zkoumat, porozumět a optimalizovat možnosti a limity výpočetních systémů. Hlavním bodem tohoto zkoumání je teorie složitosti, která klasifikuje problémy na základě zdrojů potřebných pro jejich vyřešení, jako je čas a paměť. Jednou z nejvýznamnějších složitostních tříd je třída \( P \), zahrnující problémy řešitelné v polynomiálním čase – tedy takové, jejichž časová složitost lze vyjádřit jako \( O(n^k) \) pro nějakou konstantu \( k \) (například \( k = 2 \) pro kvadratickou složitost, \( k = 3 \) pro kubickou), kde \( n \) je velikost vstupu – na deterministickém Turingově stroji \cite{papadimitriou1993}. Přestože jsou problémy v této třídě obvykle pokládány za „efektivně řešitelné“, projevují se mezi nimi významné odlišnosti, obvzvláště když začneme řešit jejich paralelizovatelnost.

\begin{figure}[htbp]
    \centering
    \includegraphics[width=0.8\textwidth]{IMGs/BigONotation.jpg}
    \caption{Porovnání růstu funkcí v Big O notaci \cite{bernardes2023bigO}}
    \label{fig:bigOnotation}
\end{figure}

V tomto kontextu hraje klíčovou roli podmnožina \emph{P-úplných} problémů (\emph{P-complete} problems). P-úplné problémy představují výpočetně nejnáročnější úlohy v rámci třídy \( P \). Jsou to problémy, na které lze s logaritmickou paměťovou složitostí převést jakýkoliv jiný problém z třídy \( P \). Hlavní problém u této podmnožiny problémů spočívá v předpokladu, že P-úplné problémy pravděpodobně nelze efektivně paralelizovat. To znamená, že tyto úlohy nespadají do třídy \( NC \), která obsahuje problémy řešitelné v polylogaritmickém čase \( O(\log^k n) \) pomocí paralelního výpočtu s polynomiálně mnoha procesory \cite{arora2009}. Z toho vyplývá, že na rozdíl od NC problémů řešení P-úplných problémů vyžaduje sekvenční zpracování. Studium P-úplnosti nám tak pomáhá vymezit hranici mezi paralelizovatelným a čistě sekvenčním výpočtem.

Tento projekt představuje interaktivní ukázku konceptu P-úplnosti prostřednictvím webové aplikace. Cílem je vytvořit nástroj, který umožní uživatelům vizualizovat a pochopit výpočet a převod mezi zvolenými P-úplnými problémy.

Jako hlavní problém byl zvolen \emph{Monotone Circuit Value Problem} (MCVP), ve kterém se vyhodnocuje logický obvod složený z pouze dvou logických hradel \cite{sawa} (tedy logický součin a součet). Pro demonstraci univerzálnosti konceptu P-úplnosti aplikace implementuje také simulace dvou dalších problémů:
\begin{itemize}
    \item \textbf{Kombinatorické hry na grafu:} Úloha analyzující existenci vítězné strategie v deterministické hře dvou hráčů \cite{sawa}.
    \item \textbf{Prázdnost bezkontextových gramatik:} Problém rozhodující, zda daná gramatika generuje neprázdný jazyk \cite{sawa}.
\end{itemize}

Hlavním přínosem vytvořené aplikace je možnost vizualizace nejen samotného řešení těchto úloh, ale především \emph{převodů} (redukcí) mezi nimi. Uživatel může sledovat krokovou transformaci instance MCVP na instanci hry nebo gramatiky, což názorně ilustruje princip polynomiálních redukcí a vzájemnou převoditelnost P-úplných problémů \cite{arora2009}.

Výsledkem práce je webová aplikace navržená jako flexibilní nástroj pro výuku. Umožňuje uživatelům pracovat s vlastními vstupy, generovat náhodné instance pro testování a využívat předpřipravené sady úloh.

Text práce je členěn do několika částí. Po úvodu následuje kapitola věnovaná použitým technologiím a architektuře aplikace. Jádro práce tvoří tři kapitoly, z nichž každá se detailněji věnuje jednomu z implementovaných problémů: nejprve Monotone Circuit Value Problem (MCVP), následně kombinatorické hry na grafu a nakonec problém prázdnosti bezkontextových gramatik. Závěr práce shrnuje dosažené výsledky a navrhuje možnosti dalšího rozšíření.

\endinput